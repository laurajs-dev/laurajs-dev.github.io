<!DOCTYPE HTML PUBLIC "-//W3C//DTD HTML 3.2//EN">
<HTML>
<HEAD>
  <TITLE>Resepti</TITLE>
</HEAD>

<BODY BACKGROUND="#FFFFFF" TEXT="#000000"
      LINK="#000080" ALINK="#FF00FF" VLINK="#000000">

<H2>
  COOKIET
</H2>
<HR>

<H4>
  Ainekset
</H4>

<P>
<TABLE BORDER = 0 CELLPADDING = 1 CELLSPACING = 5>
<TR><TD><nobr>150 g</nobr></TD> <TD>margariinia</TD></TR>
<TR><TD><nobr>2 kpl</nobr></TD> <TD>kananmunia</TD></TR>
<TR><TD><nobr>1 tl</nobr></TD> <TD>vaniljasokeria</TD></TR>
<TR><TD><nobr>1 dl</nobr></TD> <TD>tummaa kidesokeria tai fariinisokeria</TD></TR>
<TR><TD><nobr>1 dl</nobr></TD> <TD>sokeria</TD></TR>
<TR><TD><nobr>4 dl</nobr></TD> <TD>vehnäjauhoja</TD></TR>
<TR><TD><nobr>1 tl</nobr></TD> <TD>ruokasoodaa</TD></TR>
<TR><TD><nobr>2-3 dl</nobr></TD> <TD>suklaamuruja</TD></TR>
</TABLE>
</P>

<H4>
  Valmistus
</H4>

<P>
Vatkaa huoneenlämpöinen margariini ja sokerit vaahdoksi. Lisää 
kananmunat yksitellen välillä huolellisesti vatkaten. Sekoita taikinaan 
jauhot ja suklaat. (Taikinaa voi jonkun aikaa säilyttää jääkaapissa.)
Laita taikinasta uunipellille leivinpaperin päälle 
ruokalusikallisen kokoisia pieniä kasoja. Taputtele kasoja hieman. 
Jätä kasojen väliin reilusti tilaa, sillä pikkuleivät leviävät melko 
litteiksi. Paista 175-asteisessa uunissa 10-12 minuuttia eli kunnes 
keksien reunat alkavat hieman ruskehtaa. Anna keksien jäähtyä hieman 
pellillä ja siirrä ne sitten ritilälle jäähtymään. Säilyvät (ellei niitä 
syödä kaikkia heti) 4-5 päivää ilmatiiviissä rasiassa tai pussissa.
</P>

<P>
Fazerin mini baking bits menettelee chocolate chipeiksi. Kultasuklaan 
myymälästä löytyy minisuklaanappeja. Toki suklaamurut saa kätevästi 
vaikka Fazerin sinisestä terävällä veitsellä pilkkomalla. Suklaan sijasta 
taikinaan voi laittaa erilaisia pähkinöitä tai toffeepaloja. Valkoinen tai 
tumma suklaa käy myös.
Osan vehnäjauhosta voi korvata kaurahiutaleilla (3,5 dl jauhoja ja 
vajaa desi kaurahiutaleita). Taikinaan voi myös lisätä ruokalusikallisen 
kaakaojauhetta.
</P>

<P>
Taikinan voi myös tehdä etukäteen ja pakastaa. Kätevimmin se sujuu 
pyörittelemällä taikinasta mahdollisimman tasapaksu tanko. Anna tangon 
sulaa vain sen verran kuin on välttämätöntä sen leikkaamiseksi noin sentin 
paksuisiksi viipaleiksi. Laita siivut pellille ja jo jäisinä uuniin. 
</P>

</BODY>
</HTML>
